# Programowanie Obiektowe

Celem projektu jest implementacja programu o charakterze symulatora wirtualnego świata, który  ma  mieć  strukturę  dwuwymiarowej  kraty  o  dowolnym,  zadanym  przez  użytkownika rozmiarze NxM (na 4 punkty można poprzestać na stałym rozmiarze 20x20). W świecie tym będą istniały proste formy życia o odmiennym zachowaniu. Każdy z organizmów zajmuje dokładnie jedno  pole  w  tablicy,  na  każdym  polu  może  znajdować  się  co  najwyżej  jeden  organizm  (w przypadku kolizji jeden z nich powinien zostać usunięty lub przesunięty). 

Symulator ma mieć charakter turowy. W każdej turze wszystkie organizmy istniejące na świecie mają wykonać akcję stosowną do ich rodzaju. Część z nich będzie się poruszała (organizmy zwierzęce),  część  będzie  nieruchoma  (organizmy  roślinne).  W  przypadku  kolizji  (jeden  z organizmów znajdzie się na tym samym polu, co inny) jeden z organizmów zwycięża, zabijając (np. wilk) lub odganiając (np. żółw) konkurenta. Kolejność ruchów organizmów w turze zależy od ich inicjatywy. Pierwsze ruszają się zwierzęta posiadające najwyższą inicjatywę. W przypadku zwierząt takiej samej inicjatywie o kolejności decyduje zasada starszeństwa (pierwszy rusza się dłużej żyjący). Zwycięstwo przy spotkaniu zależy od siły organizmu, choć będą od tej zasady wyjątki (patrz: Tabela 2). Przy równej sile zwycięża organizm, który zaatakował. 

Specyficznym rodzajem zwierzęcia ma być Człowiek. W przeciwieństwie do zwierząt, człowiek nie porusza się w sposób losowy. Kierunek jego ruchu jest determinowany przed rozpoczęciem tury za pomocą klawiszy strzałek  na  klawiaturze.  Człowiek  posiada  też  specjalną  umiejętność  (patrz  Załącznik  1)  którą można  aktywować  osobnym  przyciskiem.  Aktywowana  umiejętność  pozostaje  czynna  przez  5 kolejnych tur, po czym następuje jej dezaktywacja. Po dezaktywacji umiejętność nie może być aktywowana przed upływem 5 kolejnych tur. Przy uruchomieniu programu na planszy powinno się pojawić  po  kilka  sztuk  wszystkich  rodzajów  zwierząt  oraz  roślin.  Okno  programu  powinno zawierać pole, w którym wypisywane będą informacje o rezultatach walk, spożyciu roślin i innych zdarzeniach zachodzących w świecie. 

**W interfejsie aplikacji musi być przedstawione: imię, nazwisko oraz numer indeksu autora.** 

Poniższe uwagi nie obejmują wszystkich szczegółów i są jedynie wskazówkami do realizacji projektu zgodnie z regułami programowania obiektowego. 

Należy utworzyć klasę **Świat** (Swiat) zarządzającą rozgrywką i organizmami. Powinna zawierać m.in. metody, np: 

- wykonajTure() 
- rysujSwiat() 

oraz pola, np.: 

- organizmy 

Należy również utworzyć abstrakcyjną klasę **Organizm**. 

podstawowe pola: 

- siła 
- inicjatywa 
- położenie (x,y). 
- świat - referencja do świata w którym znajduje się organizm 

podstawowe metody: 

- akcja() → określa zachowanie organizmu w trakcie tury, 
- kolizja() → określa zachowanie organizmu w trakcie kontaktu/zderzenia z innym organizmem, 
- rysowanie() → powoduje narysowanie symbolicznej reprezentacji organizmu. 

Klasa **Organizm** powinna być abstrakcyjna. Dziedziczyć po niej powinny dwie kolejne abstrakcyjne klasy: **Roślina** oraz **Zwierzę**. 

W klasie **Zwierze** należy zaimplementować wspólne dla wszystkich/większości zwierząt zachowania, przede wszystkim: 

- podstawową formę ruchu w metodzie akcja() → każde typowe zwierze w swojej turze przesuwa się na wybrane losowo, sąsiednie pole, 
- rozmnażanie w ramach metody kolizja() → przy kolizji z organizmem tego samego gatunku nie dochodzi do walki, oba zwierzęta pozostają na swoich miejscach, koło nich pojawia się trzecie zwierze, tego samego gatunku. 

Klasa  **Człowiek**  ma  stanowić  rozszerzenie  klasy  **Zwierzę.**  Nie  posiada  on  własnej  inteligencji (sterowany jest przez gracza) oraz nie rozmnaża się (gracz będzie jedynym Człowiekiem na mapie).** 

***Tabela 1. Charakterystyka klasy Człowiek.*** 



|**siła** |**inicjatywa** |**specyfika metody akcja()** |**specyfika metody kolizja()** |
| - | - | - | - |
|5 |4 |Człowiek porusza się w taki sam sposób jak zwierzęta, ale kierunek jego ruchu nie jest przypadkowy, a odpowiada naciśniętej przez gracza strzałce na klawiaturze. Tzn. jeżeli gracz naciśnie strzałkę w lewo, to (gdy nadejdzie jej kolej) postać przesunie się o jedno pole w lewo. |Człowiek posiada specjalną umiejętność (patrz załącznik 1) , którą można aktywować osobnym przyciskiem na klawiaturze. Po aktywowaniu umiejętność ta wpływa na zachowanie metody kolizja() przez pięć kolejnych tur. Następnie umiejętność zostaje wyłączona i nie może być ponownie aktywowana przez pięć następnych tur. |

Zaimplementuj 5-6 klas zwierząt. Rodzaje zwierząt definiuje poniższa tabela.** 



***Tabela 2**. Spis zwierząt występujących w wirtualnym świecie.* 



|***Id*** |**zwierzę** |**siła** |**inicjatywa** |**specyfika metody akcja()** |**specyfika metody kolizja()** |
| - | - | - | - | - | - |
|1 |wilk |9 |5 |brak |brak |
|2 |owca |4 |4 |brak |brak |
|3 |lis |3 |7 |Dobry węch: lis nigdy nie ruszy się na pole zajmowane przez organizm silniejszy niż on |brak |
|4 |żółw |2 |1 |W 75% przypadków nie zmienia swojego położenia. |Odpiera ataki zwierząt o sile <5. **Napastnik musi wrócić na swoje poprzednie pole.** |
|5 |antylopa |4 |4 |Zasięg ruchu wynosi 2 pola. |50% szans na ucieczkę przed walką. Wówczas przesuwa się na niezajęte sąsiednie pole. |
|6 |<p>Cyber-owca jest obowiązkowa jedynie w projekcie nr 3 w języku Python </p><p>cyber- owca[^1] </p>|11 |4 |Jej celem nadrzędnym jest eksterminacja barszczu sosnowkiego. Zawsze kieruje się w strone najbliższego barszczu i próbuje go zjeść. Jeśli na planszy nie ma żadnego barszczu to udaje zwyczajną owcę |Zjada barszcz sosnowskiego. |

W klasie **Roślina** zaimplementuj wspólne dla wszystkich/większości roślin zachowania, przede wszystkim: 

- symulacja rozprzestrzeniania się rośliny w metodzie akcja() → z pewnym prawdopodobieństwem każda z roślin może „zasiać” nową roślinę tego samego gatunku na losowym, sąsiednim polu. 

Wszystkie rośliny mają zerową inicjatywę. 


Zaimplementuj 5 klas roślin. Rodzaje roślin definiuje poniższa tabela.** 

***Tabela 3. Spis roślin występujących w wirtualnym świecie.*** 



|***Id*** |**roślina** |**siła** |**specyfika metody akcja()** |**specyfika metody kolizja()** |
| - | - | - | - | :-: |
|1 |trawa |0 |brak |brak |
|2 |mlecz |0 |Podejmuje trzy próby rozprzestrzeniania w jednej turze |brak |
|3 |guarana |0 |brak |Zwiększa siłę zwierzęcia, które zjadło tę roślinę, o 3. |
|4 |wilcze jagody |99 |brak |Zwierze, które zjadło tę roślinę, ginie. |
|5 |barszcz sosnowskiego |10 |Zabija wszystkie zwierzęta w swoim sąsiedztwie poza cyber-owcą. |Zwierze które zjadło tę roślinę ginie. Jedynie cyber-owca jest odporna. |

Stwórz klasę **Świat** w której skład wchodzą obiekty klasy **Organizm**. Zaimplementuj przebieg tury, wywołując metody akcja() dla wszystkich organizmów oraz kolizja() dla organizmów na tym samym polu. Pamiętaj, że kolejność wywoływania metody **akcja() zależy od inicjatywy (lub wieku, w przypadku równych wartości inicjatyw) organizmu.** 

Organizmy mają możliwość wpływania na stan świata. Dlatego istnieje konieczność przekazania metodom akcja() oraz kolizja() parametru określającego obiekt klasy **Świat**. Postaraj się, aby klasa **Świat** definiowała jako publiczne składowe tylko takie pola i metody, które są potrzebne pozostałym obiektom aplikacji do działania. Pozostałą funkcjonalność świata staraj się zawrzeć w składowych prywatnych. 



# Projekt 3. Python 

Zaimplementuj aplikację analogiczną jak w poprzednim zadaniu, z użyciem języka Python i dowolnej biblioteki graficznej (5pkt., punktacja jak w Projekcie 2). 

- 3 punkty 
  - Implementacja świata gry i jego wizualizacji. 
  - Implementacja wszystkich obowiązkowych gatunków zwierząt (wraz z cyber-owcą). 
  - Implementacja wszystkich gatunków roślin. 
  - Implementacja Człowieka poruszanego za pomocą strzałek na klawiaturze. 
  - Implementacja specjalnej umiejętności Człowieka. 
  - Implementacja możliwości zapisania do pliku i wczytania z pliku stanu wirtualnego świata. 
- 4 punkty 
  - Implementacja możliwości dodawania organizmów do świata gry. Naciśnięcie na wolne pole powinno dać możliwość dodania każdego z istniejących w świecie organizmów. 
- 5 punktów 
  - Implementacja abstrakcji dla świata wraz z dwiema implementacjami. W jednej implementacji rozgrywka na kracie, w drugiej implementacji rozgrywka na planszy podzielonej na pola sześcienne (jak w grze planszowej hex).
  
**Proszę wystrzegać się błędów wymienionych w załączniku 2. Zaleca się stosowanie dobrych praktyk wymienionych w załączniku 3.** 

**Załącznik 1. Sposób przydziału specjalnej umiejętności Człowieka poszczególnym studentom.** Przydział specjalnej umiejętności do implementacji jest zdeterminowany numerem indeksu oraz inicjałami autora. 

Przydział jest realizowany w następujący sposób: 

*ID = X mod 5* gdzie:* 

*ID*– id (wg poniższej tabeli) specjalnej umiejętności Człowieka *X –* ostatnia cyfra numeru indeksu 

***Tabela 4. Specjalne umiejętności Człowieka.*** 



|**Id** |**Umiejętność** |**Cechy** |
| - | - | - |
|0 |Nieśmiertelność |Człowiek nie może zostać zabity. W przypadku konfrontacji z silniejszym przeciwnikiem przesuwa się na losowo wybrane pole sąsiadujące. |
|1 |Magiczny Eliksir |<p>Siła Człowieka rośnie do 10 w pierwszej turze działania umiejętności. W każdej kolejnej turze maleje </p><p>o „1”, aż wróci do stanu początkowego. </p>|
|2 |Szybkość antylopy |Człowiek w porusza się na odległość dwóch pól zamiast jednego przez pierwsze 3 tury działania umiejętności. W pozostałych 2 turach szansa że umiejętność zadziała ma wynosić 50%. |
|3 |Tarcza Alzura |Człowiek odstrasza wszystkie zwierzęta. Zwierzę które stanie na polu Człowieka zostaje przesunięte na losowe pole sąsiednie. |
|4 |Całopalenie |Człowiek niszczy wszystkie rośliny i zwierzęta znajdujące się na polach sąsiadujących z jego pozycją. |

**Załącznik 2. Przykładowe błędy za które będzie obniżana ocena** 

- Brak polimorfizmu i przynajmniej jednej klasy abstrakcyjnej (-1 pkt) 
- Nadużywanie funkcji statycznych/luźnych funkcji (-1 pkt) 
  - W projekcie C++ jedyną luźną funkcją może być main. Proszę nie nadużywać słowa kluczowego ***static*** i używać go tylko tam, gdzie jest to konieczne. 

- Brak hermetyzacji (-1 pkt.) 
  - Pola klas powinny być chronione modyfikatorami ***private*** lub ***protected***. Pola o zakresie widoczności ***public*** mogą być stosowane tylko wtedy, gdy reprezentują wartości stałe       (***const***/***final***), najlepiej, aby były statyczne. 

- Cechy specjalne organizmów zaimplementowane poza klasą, dla której są właściwe (-1 pkt) 
  - Przykładowo błędem będzie zaimplementowanie w metodzie **kolizja()** klasy Zwierze sprawdzania czy organizm z którym zderzył się organizm atakujący jest klasy Zolw, a następnie porównywanie siły i pozostawanie na tym samym polu jeśli jest to konieczne. Lepiej dodać metodę wirtualną **bool czyOdbilAtak(Organizm& atakujacy)** do organizmu lub zwierzęcia i następnie wywołać ją w trakcie kolizji. Dzięki temu można także zaimplementować tarczę Alzura. 

**Załącznik 3. Sugerowane dobre praktyki programistyczne** 

**Klasy i obiekty** 

- Dobrze jest stosować logiczny podział na przestrzenie nazw - każda przestrzeń nazw w oddzielnym module (pliku).  
- Metody które nie wykorzystują obiektu powinny być statyczne. Nie należy ich nadużywać. 

**Hermetyzacja** 

Dobrze jest aby wybrane klasy miały metody typu get i set dla składowych lub tylko get, lub całkowity brak dostępu bezpośredniego. 

**Dziedziczenie** 

Wielokrotne wykorzystanie kodu (kod w klasie bazowej używany przez obiekty klas pochodnych). Podczas nadpisywania metody klasy bazowej można dalej wykorzystywać implementacje z klasy nadrzędnej (bazowej). 

**Polimorfizm** 

- Warto wykorzystać metody służące do dynamicznego określania typu: 
  - dynamic\_cast<klasa\_pochodna\*>() dla C++ 
  - instanceof dla Javy 
  - isinsance() lub type(a) is … dla Pythona 
- Warto stosować interfejsy oraz klasy abstrakcyjne. 

**Inne** 

Warto zastosować wyjątki do sygnalizacji i obsługi błędów. 

- [http://en.cppreference.com/w/cpp/language/throw ](http://en.cppreference.com/w/cpp/language/throw)dla C++ 
- [https://docs.oracle.com/javase/tutorial/essential/exceptions/index.html ](https://docs.oracle.com/javase/tutorial/essential/exceptions/index.html)dla Javy 
- [https://docs.python.org/2/tutorial/errors.html ](https://docs.python.org/2/tutorial/errors.html)dla Pythona 

**Styl programowania** 

Dobrze jest przestrzegać reguł związanych ze stylem programowania. Można w tym celu wykorzystać zasady zamieszczone w artykule: 

http://geosoft.no/development/cppstyle.html 

przede wszystkim ważne są: 

- spójność nazewnictwa zmiennych i typów, 
- spójność w zakresie stosowania tabulacji (wcięcia) i odstępów, 
- ograniczony rozmiar funkcji, 
- zachowanie spójności w organizacji kodu źródłowego wewnątrz klasy (np. jednolita kolejność public->protected->private). 
